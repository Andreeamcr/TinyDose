In ulcerul duodenal si gastric si in esofagita de reflux, doza recomandata este de 20 mg omeprazol o data pe zi. La pacientii cu ulcer duodenal, atenuarea simptomatologiei este rapida, vindecarea aparand in mai putin de 2 saptamani in majoritatea cazurilor. La nevoie, tratamentul se extinde si in urmatoarele 2 saptamani. La pacientii cu ulcer gastric sau esofagita de reflux la care amendarea simptomatologiei nu este completa dupa 4 saptamani, tratamentul se va prelungi cu inca 4 saptamani. La pacientii refractari la alte tratamente se recomanda 40 mg omeprazol o data pe zi, pe o perioada de 4 saptamani la pacientii cu ulcer duodenal si pana la 8 saptamani la pacientii cu ulcer gastric sau esofagita de reflux. In sindromul Zollinger - Ellison, doza recomandata initial este de 60 mg omeprazol o data pe zi. Doza poate fi modificata de la caz la caz, iar tratamentul va continua atat timp cat este necesar