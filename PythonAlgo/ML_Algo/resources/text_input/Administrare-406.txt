In caz de soc se introduce intravenos, in perfuzie, 1 mg (5 fiole) in 500 ml solutie de glucoza 5%, cate 0,5-5 mg (0,25 -2,6 ml) pe minut (in situatiile grave se pot folosi solutii mai concentrate, introducand 30 mg/minut); viteza perfuziei se stabileste in functie de frecventa cardiaca (cand depaseste 110/minut se micsoreaza doza, eventual se intrerupe administrarea), presiunea venoasa centrala, presiunea arteriala si debitul urinar. La bolnavii cu bloc sau cu aritmii ventriculare se injecteaza intravenos lent in solutie 1/50 000 (o fiola diluata la 10 ml), 2-3 ml (0,04-0,06 mg) pentru adulti, si 0,5-1,5 ml (0,01-0,03 mg) pentru copii (regland dozarea prin monitorizarea electrocardiogramei). In caz de stop cardiac (cu traseu plat sau cu fibrilatie ventriculara) se injecteaza intravenos sau intracardiac 0,2-0,4 mg (1-2 fiole). In situatiile care nu impun urgenta se injecteaza subcutanat sau intramuscular, la inceput 0,2 mg (o fiola), repetand, la nevoie, la fiecare 3 ore. In bronhospasmul din cursul anesteziei se injecteaza intravenos 0,5-1 ml din solutia 1/50 000 (0,01-0,02 mg), repetand la nevoie. Stabilirea dozelor si administrarea se fac numai in unitatile de terapie intensiva, sub controlul electrocardiogramei si al altor constante cardiocirculatorii; frecventa cardiaca peste 130/minut impune oprirea imediata a tratamentului