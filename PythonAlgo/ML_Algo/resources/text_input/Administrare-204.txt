Tratamentul va fi strict individualizat, in functie de starea si evolutia pacientului. In general, se administreaza 10-20 mg sau 40 mg pe zi per os, o data sau divizate in doua prize zilnice, inainte sau dupa mese. Nu se va depasi doza de 80 mg pe zi. In hipertensiunea arteriala medie, doza zilnica initiala este de 10 mg sau 20 mg intr-o singura priza. Doza de intretinere este de 20 mg pe zi. In hipertensiunea reno-vasculara, doza zilnica initiala este de 5 mg sau mai mica. Ea poate fi crescuta gradat, ajungand la 20 mg o data pe zi. Daca este posibil, pacientii cu hipertensiune arteriala ridicata trebuie sa intrerupa tratamentul cu diuretice cu 2-3 zile inainte de inceperea tratamentului cu Enap, evitandu-se astfel riscul instalarii unei hipotensiuni arteriale. In insuficienta cardiaca congestiva, doza initiala este de 5 mg sau mai putin, doza de intretinere fiind 10-20 mg pe zi intr-o singura priza sau doua prize zilnice. Pentru a decide doza de intretinere, este necesar ca pacientul sa fie urmarit 2-4 saptamani. Tensiunea arteriala si functia renala trebuie verificate inainte de inceperea tratamentului si in cursul acestuia. Inainte de inceperea tratamentului trebuie scazuta cantitatea de diuretice administrata si, daca este posibil, sa se asocieze glicozizi digitalici. La pacientii cu insuficienta renala se recomanda utilizarea unor doze initiale mici, doza de intretinere sa fie cat mai mica si la intervale cat mai lungi de timp. Enalaprilul este eliminat prin dializa