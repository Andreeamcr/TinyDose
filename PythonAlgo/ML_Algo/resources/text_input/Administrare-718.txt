Adulti: Herpes simplex cu caracter de primoinfectie sau reinfectie: se administreaza o serie de 4-6 fiole, administrate cate 1 fiola/zi i.m. sau oral (in putina apa) in functie de gravitatea cazului. Herpesul recidivant vechi: serii de 6 fiole repetate la interval de 1 luna sau corespunzand ritmului recidivelor. Tratamentul injectabil se poate asocia cu badijonaj local (2 - 3 ori/zi) cu Rodilemid. Este preferabil sa se inceapa cu o serie de 6 fiole administrate intramuscular si apoi, cu ocazia fiecarei tentative de recidiva (prurit, usturime locala fara sa apara inca elemente herpetice), se reincepe tratamentul cu administrarea orala a 6 fiole, cate 1 fiola zilnic, in putina apa. Herpesul genital recidivant: pentru aceasta forma se aplica in plus si tampoane locale imbibate in Rodilemid. Herpesul ocular (keratita herpetica cu virus herpetic tip I sau II): o serie de 6-10 fiole, cate 1 fiola intramuscular/ zi. In keratita este necesar diagnosticul etiologic prin imunofluorescenta, deoarece prezenta altor virusuri, ricketsii, microbi, etc. necesita asocierea unui tratament corespunzator. Herpes Zoster: o serie de 6ï¿½12 fiole, o fiola pe zi i.m. lent in orice moment al eruptiei (de preferat cat mai aproape de debut); in cazurile grave, cu tensiune normala, 2 fiole pe zi, una dimineata si una seara. In sechelele dureroase post-zosteriene, medicamentul este activ numai pana la 1-2 luni de la stingerea eruptiei; se administreaza 1-2 serii de cate 10 fiole, cu pauza de 5 zile intre serii. Copii: Pentru aceleasi afectiuni mai sus enumerate, se administreaza cate o jumatate de fiola (5 ml) pe zi intramuscular (cca 10-15 mg/kg corp) sau o fiola pe zi per os, timp de 5-6 zile. In varicela se administreaza cate o fiola pe zi per os, timp de 4-6 zile. Tratamentul paraliziilor periferice faciale se incepe imediat dupa instalare: o serie de 12 fiole, cate 1 fiola i.m. in fiecare zi; in caz ca vindecarea nu este completa se repeta seria de 12 fiole dupa o pauza de 5-6 zile. Tratamentul cu Rodilemid evita aparitia spasmului postparalitic. Scleroza multipla (in placi): la bolnavii cu scleroza multipla tratamentul va fi individualizat in functie de starea bolnavului (raportata la gradul de invaliditate in conformitate cu indicatiile International Federation of Multiple Sclerosis Societies-OMS). Dozele si modul de administrare sunt dependente de gradul de invaliditate stabilit, curele de Rodilemid repetandu-se in functie de evolutia pacientului. Cu cat boala este de data mai recenta, incat sa nu se fi constituit leziuni definitive in sistemul nervos, cu atat ameliorarile sunt mai importante. Afectiunile care trec de 3-4 ani vechime beneficiaza de ameliorari mai discrete, dar importanta este stabilizarea bolii in marea majoritate a cazurilor. Tratamentul in scleroza multipla consta in administrarea zilnica intramuscular, in regiunea fesiera, a unei fiole de Rodilemid, timp de 6 zile consecutiv pe luna. In cazurile grave, prima serie poate fi de 8 fiole, cate 1 fiola/zi i.m., injectarea facandu-se lent si profund (mai ales la persoanele obeze). Intre serii se face o pauza de 3-4 saptamani, timp in care trebuie consumate cantitati moderate de produse lactate. In general, calciul nu este indicat in aceasta boala. Deoarece restabilirea este lenta, nu trebuie asteptata ameliorarea imediata dupa prima serie de injectii, aceasta putand aparea in cateva saptamani sau dupa cateva serii. Intervalul dintre serii poate sa depaseasca o luna, chiar doua, daca ameliorarea se mentine. In timpul curelor de Rodilemid este contraindicat aportul de calciu medicamentos sau alimentar (regim fara lactate sau ape minerale)