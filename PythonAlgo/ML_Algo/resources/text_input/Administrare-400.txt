Pentru a garanta eficacitatea tratamentului enzimatic al plagilor cu Iruxol mono suprafata plagii trebuie sa fie suficient de umeda pe toata perioada tratamentului. Suprafata plagilor uscate trebuie umezita cu ser fiziologic, sau alte solutii bine tolerate de tesuturi - glucoza. Crustele uscate si dure trebuie inmuiate prin aplicarea unui pansament umed. Direct pe suprafata usor umezita se va aplica un strat de aproximativ 2 mm de Iruxol o data pe zi. Uneori este necesara folosirea preparatului de doua ori pe zi. In general este suficienta schimbarea pansamentului o data pe zi. O crestere a efectului se poate obtine prin aplicare unguentului de doua ori pe zi. Rezultatele tratarii ulcerului varicos cu Iruxol mono pot fi iimbunatatite prin folosirea unui bandaj elastic; de asemenea, in tulburarile circulatorii arteriale efectele tratamentului cu Iruxol mono depind si de tratamenul medicamentos corect al arteriopatiei.    