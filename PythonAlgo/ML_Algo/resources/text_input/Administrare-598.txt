Tratamentul cu Panzytrat 10000 are ca scop mentinerea greutatii corporale normale si normalizarea frecventei si calitatii scaunului. Dozarea se face in functie de gradul insuficientei pancreatice. Daca nu este altfel prescris, doza obisnuita este de 2 -4 capsule la o masa (corespunzand 20000-40000 U lipaza). Doza necesara poate fi si mai mare. La insuficienta pancreatica totala necesarul zilnic de lipaza ce trebuie substituit poate fi pana la 400.000 U lipaza pe zi. Indeosebi la pacientii cu mucoviscidoza, dozarea se face tinandu-se seama de numarul si compozitia meselor, pentru a ajusta doza necesara de enzima la cantitatea de lipide absorbite si de a nu depasi aceasta doza. Cresterea dozei se face doar sub controlul medicului iar la regresiunea simptomelor (steatoree, dureri abdominale) doza se reajusteaza. O doza enzimatica de 15000-20000 U lipaza pe kg corp nu trebuie depasita. Capsulele se administreaza de mai multe ori pe zi, nemestecate, in timpul meselor, cu lichid din abundenta, de preferat lichide nealcaline (de exemplu sucuri de fructe). Pentru a inlesni administrarea in cazurile de postgastrectomie capsulele se pot desface iar continutul se poate inghiti nemestecat. Durata administrarii nu este limitata