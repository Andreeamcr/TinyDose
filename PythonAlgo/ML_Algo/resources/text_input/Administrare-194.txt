Doza zilnica uzuala este de 10-40 mg intr-una sau in doua administrari. Doza maxima zilnica este de 80 mg. Se recomanda inceperea tratamentului cu doze mici, deoarece poate aparea hipotonie simptomatica. Hipertensiune: Doza initiala este de 5 mg. Ea poate fi crescuta functie de raspunsul obtinut la masurarea tensiunii arteriale. Doza de mentinere se poate determina dupa 2-4 saptamani de tratament. In situatia in care pacientul este tratat in mod curent cu diuretice, se recomanda a se intrerupe administrarea lor cu 2-3 zile inainte de a se administra Ednyt. Daca acest lucru nu este posibil, doza initiala recomandata este de 2,5 mg care se va administra sub control medical. Deoarece o reducere excesiva a tensiunii poate provoca sincope, este necesara o atentie deosebita in caz de boli ischemice cunoscute si afectiuni cerebrovasculare (pot aparea angina pectorala, infarct miocardic, stop cardiac, leziuni cerebrovasculare). In insuficienta cardiaca: este, in mod uzual, combinat cu digitalice si diuretice. In asemenea cazuri, doza de diuretic trebuie redusa inainte de administrarea enalaprilului si pacientul trebuie tinut sub observatie. Doza de inceput recomandata este de 2,5 mg, putand fi crescuta pana la nivelul dozei de intretinere. O hipotensiune initiala nu reprezinta o contraindicatie pentru administrarea ulterioara in doze potrivite. In caz de disfunctie renala, doza va fi redusa si/sau intervalul dintre doua administrari trebuie crescut. Pentru pacientii cu tulburari severe ale functiei renale (cu clearance-ul de creatinina 30 ml/min sau nivelul seric al creatininei 3 mg/dl), doza initiala este de 2,5 mg. Doza zilnica nu trebuie niciodata sa fie mai mare de 40 mg. Desi Ednyt nu are efecte nefavorabile asupra functiei renale, scaderea tensiunii arteriale, cauzata de inhibarea ECA, poate deteriora o insuficienta renala preexistenta. Conform experientei de pana acum, la acesti pacienti, se poate produce chiar o insuficienta acuta care, in majoritatea cazurilor, este reversibila. La unii pacienti hipertensivi, au fost semnalate cresterea moderata a creatininei serice si a nivelului ureii, fara manifestari speciale ale insuficientei renale, desi erau tratati concomitent cu diuretice. La pacientii hemodializati doza uzuala este de 2,5 mg, dar trebuie retinut ca Ednyt poate penetra membrana de dializa