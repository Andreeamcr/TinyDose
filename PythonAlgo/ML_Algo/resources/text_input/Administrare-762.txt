Comprimatele de Sinemet CR contin carbidopa si levodopa intr-un raport de 1:4. Sinemet CR 50/200 contine 50 mg carbidopa si 200 mg levodopa per comprimat. Doza zilnica de Sinemet CR poate fi stabilita prin tatonare. Pacientii trebuie supravegheati indeaproape in perioada de ajustare a dozei, mai ales in ceea ce priveste aparitia sau agravarea senzatiei de greata sau a unor miscari involuntare anormale incluzand diskineziile, coreea si distonia. Comprimatele de Sinemet CR 50/200 pot fi administrate intregi sau in jumatati. Pentru a mentine proprietatea de eliberare treptata a principiilor active, comprimatele nu trebuie mestecate sau sfaramate. Terapia cu medicamente antiparkinsoniene standard, altele decat levodopa, poate fi continuata in timpul administrarii Sinemet CR, dar poate fi necesara o ajustare a dozelor acestor medicamente. Sinemet CR poate fi administrat si pacientilor tratati cu piridoxina (vitamina B6), deoarece carbidopa impiedica anularea efectelor levodopa, datorita asocierii ei cu vitamina B6. Posologia initiala, Pacienti netratati anterior cu levodopa: Doza initiala recomandata este de o tableta Sinemet CR 50/200 de 2-3 ori pe zi. Dozele initiale nu trebuie sa depaseasca 600 mg levodopa pe zi si nu trebuie sa fie administrate la intervale mai mici de 6 ore. Pacienti tratati curent cu combinatii conventionale de levodopa plus un inhibitor al decarboxilazei: Prin substitutia cu Sinemet CR 50/200 trebuie sa se furnizeze zilnic o cantitate de levodopa cu aproximativ 10% mai mare, desi aceasta impune uneori o crestere a dozei de levodopa cu pana la cu 30%, in functie de raspunsul clinic (vezi Posologie si Mod de administrare; Stabilirea dozei). Administrarea Sinemet CR 50/200 se face in perioada de veghe din cursul zilei la intervale de 4-8 ore. In tabelul alaturat sunt prezentate indrumarile privind conversia de la terapia conventionala cu levodopa plus un inhibitor al decarboxilazei la Sinemet CR 50/200. Ghid pentru conversia initiala de la levodopa plus un inhibitor al decarboxilozei la Sinemet CR 50/200