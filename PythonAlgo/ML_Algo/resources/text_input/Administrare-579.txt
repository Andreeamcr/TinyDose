Testarea sensibilitatii la iod (obligatorie) se face dupa cum urmeaza: 1 ml din solutia iodata (incalzita in prealabil la temperatura corpului) se injecteaza lent intravenos si se asteapta 1-2 minute (injectarea se va face, obligatoriu, in prezenta medicului radiolog), dupa care, daca nu s -a inregistrat nici o reactie, se injecteaza toata cantitatea necesara pentru examenul respectiv. Viteza de injectare difera dupa scopul urmarit: 1-2 minute in urografiile obisnuite, 15 secunde pentru a obtine urografia minutata, 10-15 minute cand administrarea se face in perfuzie. La adulti sunt necesari pentru urografie, 30-40 ml din solutia de 75%, iar la copii 10-15 ml din aceeasi solutie. Preparatul se administreaza numai intravenos. Solutia de 75% se mai utilizeaza pentru angiografii periferice si angiocardiografii. Solutia 30% este indicata pentru uretrografii, uretrocistografii si pielografii