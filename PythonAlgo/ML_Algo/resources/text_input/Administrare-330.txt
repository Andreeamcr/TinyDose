Solutia izotona (5%) se poate administra subcutanat, intravenos sau intrarectal, cea mai uzitata fiind calea intravenoasa. Solutia de glucoza 5% se administreaza in perfuzie venoasa lenta, in cantitate de aproximativ 1 litru in 24 de ore. Viteza perfuziei fiind de 240-400 ml/ora (60-100 picaturi/minut). Solutiile hipertone 10% si 20% se administreaza de asemenea in cantitate de 1 litru in 24 de ore, viteza perfuziei variind intre 200 si 300 ml/ora (50-70 picaturi/minut). Solutiile hipertone 33% si 40% se perfuzeaza lent, in cantitate de cel mult 500 ml/24 h, cu o viteza de 80 si 180 ml/ora (20-50 picaturi/minut). Modul de utilizare a sacilor din P.V.C. (atoxic, apirogen) cu solutii perfuzabile de glucoza: se alege sacul cu solutie glucozata de concentratia necesara si volumul dorit, se scoate din punga de polietilena in care este ambalat si se controleaza aspectul solutiei (trebuie sa fie limpede si sa nu contina particule solide in suspensie) etanseitatea sacului (prin comprimarea acestuia) si incadrarea in termenul de valabilitate (2 ani de la data fabricatiei imprimata pe sac). Se atarna sacul (cu ajutorul agatatoarei) deasupra venei ce urmeaza sa fie punctionata, pe un stativ, se pune in evidenta dopul de cauciuc al inchizatorului sacului si se dezinfecteaza suprafata dopului cu alcool iodat 1%. La sac se ataseaza o trusa de perfuzat solutii prin perforarea dopului de cauciuc, efectuandu-se apoi perfuzia in ritmul adecvat. In cazul utilizarii sacilor cu solutie de glucoza care au atasata trusa de perfuzie (trusa de perfuzat solutii cu sac tip K), circuitul sac-trusa se stabileste prin ruperea obturatorului plastic K9 fixat in interiorul tubului de legatura dintre sac si trusa, deasupra camerei de numarat picaturi a trusei de perfuzie, prin prinderea acestuia intre police, aratator si medius. Daca medicul curant considera ca este oportun ca la solutia de glucoza sa se asocieze si alte solutii continand vitamine, electrolitii etc. (compatibile) acestea se vor introduce prin punctionarea sacului, cu ajutorul unei seringi sterile, deasupra nivelului solutiei continute dupa o prealabila dezinfectare a locului punctiei, cu alcool iodat 1% - Orificiul format de acul seringii se va obtura cu o banda de romplast. Atentie ! La sacii cu solutie apoasa de glucoza nu este necesara atasarea tubului filtru de aer in timpul perfuzarii