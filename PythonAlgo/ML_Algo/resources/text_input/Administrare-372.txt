Tratarea crizelor malarice: Adulti: dupa o doza initiala de 0,800 g se administreaza 0,400 g dupa 6-8 ore si apoi 0,400 g la 2 zile pana la doza de 2 g. Copii de 1-2 ani: 0,100 g (1/2 drajeu), urmate de trei doze de 0,100 g la 6-8 ore interval (total 0,400 g). Copii de 6-10 ani: 0,400 g, plus doua doze de 0,200 g la interval de 8 ore (total 0,800 g). Copii de 11-15 ani: 0,600 g, apoi 0,200 g dupa 8 ore si inca 0,200 g dupa 24 de ore (total 1 g). Profilactic: Adulti: 0,400 g saptamanal (exact in aceeasi zi a saptamanii). Giardiaza. Adulti: 0,200 g de trei ori pe zi, timp de 5 zile. Lupus eritematos si fotodermatoze polimorfe: Adulti: initial 0,400 g, o data, de doua ori pe zi. Tratamentul poate fi continuat mai multe saptamani sau luni, in functie de raspunsul pacientului. Adesea este suficienta o doza de intretinere mai mica (0,200-0,400 g pe zi). Poliartrita cronica evolutiva: Adulti: Tratamentul de atac consta din 0,400-0,600 g (2-3 drajeuri pe zi). In cazurile de aparitie precoce a fenomenelor secundare, doza de atac poate fi scazuta temporar (5 -10 zile), dupa care cresterea ei progresiva pana la obtinerea unui raspuns optim este posibila fara revenirea acestor fenomene. Doza de intretinere la care se trece dupa 4-12 saptamani (adica dupa obtinerea unui efect favorabil) este de 0,200-0,400 g (1-2 drajeuri) pe zi. Fiecare doza se va lua cu alimente (in timpul mesei) sau cu lapte. Recaderile consecutive intreruperii tratamentului sunt influentate favorabil prin reluarea acestuia. Se pot asocia corticosteroizi si salicilati, timp de cateva saptamani, dupa care dozele acestora se scad progresiv pana la suprimare. Daca dupa 6 luni de administrare a hidroxiclorochinului nu se constata ameliorari obiective (reducerea tumefactiei si cresterea mobilitatii articulare) se impune sistarea administrarii preparatului