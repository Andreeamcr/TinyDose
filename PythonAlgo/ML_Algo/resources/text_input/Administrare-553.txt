Doza trebuie ajustata individual deoarece exista diferente in ceea ce priveste absorbtia si rata de metabolizare a acitretinului. Capsulele trebuie luate de preferinta o data pe zi, cu alimente (la masa) sau cu lapte. Indicatiile urmatoare sunt orientative. Adulti: doza zilnica initiala de 25 mg (de exemplu 1 capsula a 25 mg) sau 30 mg (de exemplu 3 capsule a 10 mg) administrata timp de doua, pana la patru saptamani, poate da rezultate terapeutice satisfacatoare. Doza de intretinere trebuie stabilita in functie de eficacitatea clinica si de tolerabilitate. In general o doza zilnica de 25-50 mg, timp de alte sase sau opt saptamani, realizeaza rezultate terapeutice optime. In anumite cazuri, poate fi necesara cresterea dozei pana la un maximum de 75 mg/zi (de exemplu 3 capsule a 25 mg). Tratamentul poate fi oprit in cazul pacientilor cu psoriazis ale caror leziuni s-au rezolvat suficient. Recaderile trebuie tratate dupa cum s-a descris mai sus. In tulburarile de keratinizare, terapia de intretinere este in general necesara, dar trebuie utilizata doza minima posibila. Aceasta poate fi mai mica de 20 mg/zi si nu trebuie sa depaseasca 50 mg/zi. Copii: avand in vedere posibilitatea aparitiei unor efecte secundare severe asociate terapiei de lunga durata, riscurile trebuie atent cantarite in raport cu beneficiul terapeutic. Acitretinul trebuie utilizat numai atunci cand toate celelalte alternative terapeutice s-au dovedit a fi ineficiente. Doza trebuie stabilita in functie de greutatea corporala. Doza zilnica este de aproximativ 0,5 mg/kg corp. In unele cazuri, pentru perioade limitate, pot fi necesare doze mai mari (pana la 1 mg/kg corp/zi), dar numai pana la un maximum de 35 mg/zi. Doza de intretinere trebuie mentinuta la nivelul minim posibil, avandu-se in vedere aparitia unor posibile efecte secundare in cazul tratamentului pe termen lung. Tratamentul asociat: daca Neotigason este utilizat in asociatie cu alte tipuri de terapie, este posibila - in functie de raspunsul individual al pacientului - reducerea dozei de Neotigason. Tratamentele topice uzuale pot fi, in general, continuate neexistand interactiuni cu Neotigason