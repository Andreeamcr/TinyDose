Unguentul, respectiv crema, se aplica in strat subtire pe zona afectata a pielii, repetand aplicatia de 2-3-4 ori pe zi, dupa necesitate. In dermatozele "uscate", in special in cele cronice, se poate recurge la aplicarea cremei sub pansament ocluziv, a carui schimbare trebuie individualizata (de 1-2 ori pe zi sau la 3-4 zile, de la caz la caz). Dupa aplicarea cremei, se acopera suprafata respectiva cu o folie din material plastic, fixata de piele cu o banda adeziva sau cu o fasa. La maini se folosesc manusi din plastic, iar in dermatozele localizate la nivelul capului, ocluzia se realizeaza cu ajutorul unei casti de baie. Banda adeziva nu se foloseste la bolnavii cu dermatita eczematiforma, care prezinta frecvent fenomene iritative in zonele de contact ale pielii cu adezivul. La aparitia unei iritatii, aplicarea unguentului, respectiv a cremei, trebuie intrerupta, instituindu-se terapia indicata. Asocierea unei infectii microbiene sau a unei micoze necesita un tratament antibacterian sau antifungic adecvat