Sublingual: se plaseaza comprimatul sublingural si se pastreaza pana se dizolva complet (efectul apare rapid, in aproximativ 2 minute): In atacul anginos se administreaza doza de 2,5-10 mg, care se poate repeta la nevoie la un interval de 5-10 minute, dar nu mai mult de trei doze. In edemul pulmonar acut, 5-10 mg izosorbid dinitrat se asociaza tratamentului clasic (se poate repeta doza la nevoie). Per os: comprimatele se vor inghiti fara a fi supte sau mestecate. Pentru prevenirea atacurilor anginoase si insuficientei cardiace moderate se vor administra 2-4 comprimate a 5 mg la 4-6 ore. Pentru tratamentul insuficientei cardiace refractare si a angorului instabil cu atacuri anginoase repetate se vor administra zilnic 4-8 comprimate a 10 mg respectiv 4-12 comprimate a 20 mg in functie de gravitatea cazului.    