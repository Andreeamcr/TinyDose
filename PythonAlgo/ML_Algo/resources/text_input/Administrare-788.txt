Se apasa energic si cat mai mult posibil partea striata a capului pulverizatorului (ventilului), proiectandu-se un jet pe locul ales al mucoasei bucale. Canula se poate roti astfel incat sa i se imprime pozitia cea mai potrivita, flaconul fiind mentinut vertical, cu capul in sus. Ventilul nefiind dozator, se apasa scurt si de maximum 3 ori in cadrul aceleiasi anestezii. Nu este necesara uscarea mucoasei. Analgezia se instaleaza in cateva zeci de secunde dupa pulverizare si persista 15-20 de minute. Aseptizarea realizata concomitent este superioara celei obtinute prin stergerea cu alcool. Inainte de intrebuintare se impune agitarea flaconului mai ales daca nu a fost folosit mai de mult.