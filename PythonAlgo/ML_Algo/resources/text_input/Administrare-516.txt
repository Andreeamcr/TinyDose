Din punct de vedere alimentar pacientul trebuie transferat pe o dieta hipocolesterolemianta standard inainte de a primi Mevacor si trebuie sa continue aceasta dieta in timpul tratamentului cu Mevacor. Hipercolesterolemia: Doza initiala uzuala este de 20 mg/zi administrata in doza unica la masa de seara. Doza unica administrata la masa de seara s-a dovedit a fi mai eficienta decat aceeasi doza administrata la masa de dimineata, probabil deoarece colesterolul este sintetizat mai ales noaptea. Pacientii cu hipercolesterolemie usoara sau moderata pot fi tratati cu o doza initiala de 10 mg de Mevacor. Ajustarea dozei, daca este necesara, trebuie facuta la intervale de cel putin 4 saptamani, pana la un maxim de 80 mg zilnic, administrate in doza unica sau in doze divizate, cu masa de dimineata si de seara. Administrarea zilnica divizata (de doua ori pe zi) este ceva mai eficienta decat cea unica. Doza de Mevacor trebuie redusa daca LDL-colesterolul scade sub 75 mg/dl (1,94 mmol/l) sau daca colesterolul total plasmatic scade sub 140 mg/dl (3,6 mmol/l). Ateroscleroza coronariana: In studiile clinice referitoare la ateroscleroza coronariana in care s-a folosit Mevacor cu sau fara alta terapie concomitenta, dozele utilizate au fost de 20 pana la 80 mg/zi, administrate in doze unice sau divizate. In cele doua studii care au folosit doar Mevacor, doza a fost redusa daca colesterolul total plasmatic a scazut sub 110 mg/dl (2,85 mmol/l) sau daca LDL-colesterolul a scazut sub 80 mg/dl (2,1 mmol/l). Mevacor este eficace singur sau in combinatie cu sechestrantii de acizi biliari. La pacientii la care se administreaza medicamente imunosupresoare concomitent cu lovastatin, doza maxima recomandata pe zi este de 20 mg (vezi "Precautii", "Efecte musculare"). Posologia in insuficienta renala: La pacientii cu insuficienta renala moderata nu ar fi necesara modificarea dozei, deoarece Mevacor nu sufera o excretie renala semnificativa. La pacientii cu insuficienta renala severa (clearance-ul creatininei sub 30 ml/min) trebuie reconsiderate cu grija dozele peste 20 mg/zi si, daca totusi se considera necesare, trebuie administrate cu prudenta (vezi "Precautii", "Efecte musculare")