Doza unica poate varia intre 0,5 si 3 mg/kg corp . Dozele de 0,5 -1 mg/kg corp se pot repeta la intervale de una sau mai multe zile; dozele de 2 mg/kg corp se vor administra la intervale de 4 sau mai multe zile. Dozele de 2,5-3 mg/kg corp , mai rar utilizate, se vor administra la intervale de 7-14 zile. Numarul necesar de injectii poate varia de la un pacient la altul, iar doza se va modifica pentru fiecare pacient in functie de raspuns si toleranta si in functie de statusul hematologic si al maduvei osoase. Se pot lua in considerare, de asemenea, si combinatiile chimioterapice cu alti compusi antiblastici. Atat la adulti cat si la copii doza totala nu va depasi 20 mg/kg corp (vezi "Recomandari"). Doza se va reduce la pacientii cu alterarea functiei hepatice pentru a preveni cresterea toxicitatii.RecomandariPacientul se va tine sub supraveghere si spitalizare constanta in perioada de inductie a remisiunii leucemiei acute cu Daunoblastina. Deoarece Daunoblastina poate provoca o distructie rapida a celulelor leucemice, apare o crestere a concentratiilor sanguine de acid uric si uree, fiind necesar controlul nivelelor acestor parametri de 3 sau 4 ori pe saptamana in cursul primei saptamani de tratament. In cazurile severe, se recomanda aport crescut de lichide si Alopurinol pentru prevenirea aparitiei unei nefropatii cu acid uric. La toti pacientii, tratamentul cu Daunoblastina determina o mielosupresie si, in anumite cazuri, aplazii grave. De aceea, trebuie luate in calcul aceste riscuri inainte de initierea tratamentului pentru a avea la indemana un tratament de suport corespunzator (antibiotice, transfuzii, concentrate trombocitare si eventual leucocitare). Numaratoarea eritrocitara, formula leucocitara si numarul trombocitelor vor fi evaluate zilnic in cursul primei saptamani de tratament. Inainte si eventual in timpul tratamentului se va controla atent functia hepatica prin investigatiile de laborator conventionale (GOT, GPT, fosfataza alcalina, bilirubina, BSP). O atentie deosebita se va rezerva riscului cardiotoxicitatii induse de Daunoblastina. Riscul aparitiei unei insuficiente cardiace inainte de a se atinge doza cumulativa de 20 mg/kg corp este minim, aproximativ 2%, crescand insa considerabil cand doza cumulativa este depasita. Cardiotoxicitatea Daunoblastinei poate fi crescuta de eventualele tratamente concomitente (radiatii si alte medicamente cu potential cardiotoxic), de conditii clinice legate de boala (anemie, infectii, infiltratii pericardice sau/si miocardice). Insuficienta cardiaca se poate manifesta chiar si in timpul remisiunii, precum si cateva saptamani dupa incetarea tratamentului de Daunoblastina si nu cedeaza la nici un tratament medical sau fizic cunoscut. Se recomanda efectuarea electrocardiogramei inainte si dupa fiecare ciclu de tratament. Schimbari ale electrocardiogramei (aplatizarea sau inversarea undei T sau depresia intervalului S-T sau aparitia aritmiilor) nu sunt indicatii pentru intreruperea tratamentului. Reducerea voltajului complexului QRS este considerat totusi un indiciu specific de cardiotoxicitate. Daca acesta apare, beneficiul continuarii tratamentului trebuie atent evaluat comparativ cu riscul unei alterari cardiace ireversibile. Insuficienta cardiaca poate aparea dupa o doza cumulativa ridicata chiar si in lipsa a alterarilor EKG premergatoare. Nu au fost evaluate inca posibilele efecte adverse asupra fertilitatii masculine si feminine, precum si efectele teratogenice sau nocive asupra fatului. Datele experimentale obtinute sugereaza ca Daunoblastina poate reduce vitalitatea foetusului, astfel incat beneficiul tratamentului la o femeie insarcinata trebuie atent evaluat impotriva toxicitatii potentiale pe foetus si pe embrion. S-a demonstrat ca Daunoblastina si alte medicamente antitumorale si imunosupresive, au un efect cancerigen potential la animale in conditii experimentale particulare. Daunoblastina poate da o coloratie in rosu a urinei 1-2 zile de la administrare. Daca solutia de Daunoblastina vine in contact direct cu tesutul cutanat sau cu mucoase, se spala imediat. Nu se va utiliza ca agent antiinfectios, chiar daca Daunoblastina poseda o anumita actiune antibiotica