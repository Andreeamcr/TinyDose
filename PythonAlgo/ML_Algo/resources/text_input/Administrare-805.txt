Tagamet este de regula administrat oral, dar in conditiile in care administrarea orala este impracticabila sau inadecvata, dozele orale recomandate pot fi substituite partial sau in totalitate cu administrarea nazogastrica sau parenterala. Pentru detalii referitoare la administrarea parenterala, a se vedea indicatiile de prescriere de la Tagamet injectabil. Doza totala zilnica, indiferent de calea de administrare, nu trebuie sa depaseasca in mod normal 2,4 g. Doza trebuie redusa la pacientii cu alterari ale functiei renale (vezi "Precautii"). Se pot administra preparate antiacide tuturor pacientilor pana cand simptomatologia dispare. Adulti: Ulcer peptic, tratament de atac: Pentru pacientii cu ulcer duodenal sau gastric benign se recomanda o doza zilnica unica de 800 mg seara, la culcare. Scheme alternative de administrare: 400 mg de 2 ori pe zi, dimineata la micul dejun si seara la culcare sau 200 mg de 3 ori pe zi, in timpul meselor principale si 400 mg seara, la culcare (1 g/zi). Ameliorarea simptomatologiei este de obicei rapida. Tratamentul trebuie administrat initial pentru cel putin 4 saptamani (6 saptamani in ulcerul gastric benign). Majoritatea ulcerelor se vor vindeca in cursul acestei perioade. Pentru celelalte cazuri este necesara o cura suplimentara. Ulcerele recurente si hiatale postoperatorii: Doza recomandata este de 400 mg de 2 ori pe zi, la micul dejun si seara la culcare.Tratamentul de intretinere: In cazul pacientilor cu ulcer peptic benign, recidivele pot fi prevenite printr-un tratament continuu, de obicei cu 400 mg aministrate seara la culcare; pot fi administrate, de asemenea, 400 mg dimineata si seara. Simptome dispeptice hiperacide persistente: Doza recomandata este de 400 mg de 2 ori pe zi, timp de 4 saptamani. Daca simptomatologia nu se amelioreaza in 4 saptamani, pacientul trebuie reexaminat. Refluxul gastroesofagian: Doza recomandata pentru vindecarea esofagitei si ameliorarea simptomelor asociate este de 400 mg de 4 ori pe zi, in timpul meselor principale si seara la culcare, timp de 4-8 saptamani. Sindromul Zollinger-Ellison si alte afectiuni hipersecretorii: Doze de Tagamet de pana la 2,4 g pe zi si cateodata mai mari s-au dovedit eficace in controlul simptomatologiei si hipersecretiei in aceste situatii patologice. Ulcerul de stres: In profilaxia hemoragiilor din ulcerul de stres la pacientii cu afectiune severa, se pot administra doze de 200-400 mg la fiecare 4-6 ore, pe cale orala, nazogastrica sau parenterala. Sindromul de aspiratie de lichid gastric acid (sindromul Mendelson): Pentru pacientii cu risc de a dezvolta sindromul de aspiratie de lichid gastric acid se poate administra oral o doza de 400 mg cu 90-120 de minute inaintea administrarii anesteziei generale sau in practica obstetricala, la inceputul travaliului. Daca acest risc persista, o doza de pana la 400 mg poate fi repetata (parenteral daca este cazul) la intervale de 4 ore, pana la doza maxima admisa, de 2,4 g pe zi. Nu se utilizeaza Tagamet sirop. Trebuie luate toate masurile de precautie uzuale pentru evitarea aspiratiei de lichid gastric acid. Sindromul de ansa intestinala scurta: In acest caz, de exemplu dupa rezectie intestinala extinsa in boala Crohn, dozele utilizate variaza intre 200 mg si 400 mg, inaintea fiecarei mese principale. Experienta si datele publicate referitoare la utilizarea de Tagamet in sindromul de ansa intestinala scurta sunt limitate; durata tratamentului variaza in functie de raspunsul individual. Insuficienta pancreatica: Pentru protectia enzimelor pancreatice administrate suplimentar, 800-1600 mg Tagamet pe zi pot fi administrate in corelatie cu raspunsul terapeutic, in 4 doze divizate, cu o ora pana la 1 1/2 h inaintea meselor. Varstnici: Se poate utiliza dozajul de la adult, mai putin in afectiuni renale severe (vezi "Precautii" si "Reactii adverse"). Copii: Experienta administrarii la copii este mai redusa decat la adulti. La copiii in varsta de peste 1 an se poate administra Tagamet in doza de 25-30 mg/kg corp/zi, fractionat, oral sau parenteral. Utilizarea de Tagamet la copiii sub 1 an nu este complet evaluata; se pot utiliza 20 mg/kg corp/zi, in doze fractionate