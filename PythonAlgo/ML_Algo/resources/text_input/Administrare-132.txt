Doza adecvata va fi stabilita de catre medic. Durata tratamentului depinde de tipul de leziune si poate fi de la cateva zile la cateva saptamani, in functie de raspunsul terapeutic. Recidivele, mai dese in leziunile cronice, in general raspund la tratament. Administrare oftalmica: Se instileaza 1-2 picaturi de colir Dexamethasone Neomycin in sacul conjunctival la fiecare ora in timpul zilei si la 2 ore in timpul noptii ca tratament de inceput. Cand apare raspunsul favorabil, doza se reduce la o picatura la 4 ore. In timp se reduce doza la 1 picatura de 3-4 ori pe zi, aceasta fiind suficienta pentru suprimarea simptomatologiei. Administrare otica: Se curata meticulos canalul auricular si se usuca. Se instileaza solutia direct in canalul auricular prin intermediul unui picurator. Doza initiala recomandabila este de 3-4 picaturi de 2-3 ori pe zi. Cand se obtine un raspuns favorabil, doza se reduce progresiv. Daca se prefera, se poate folosi si un tampon imbibat cu solutie de Dexamethasone Neomycin. Se mentine tamponul umed si se inlocuieste dupa 12-48 ore. Tratamentul poate fi repetat de cate ori este necesar, la recomandarea medicului.    