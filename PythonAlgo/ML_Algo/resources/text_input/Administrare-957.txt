Doza este de regula calculata pe baza ariei suprafetei corporale. La adulti cu leucemie acuta nonlimfocitara (LANL) schema recomandata este de 30 mg/m2 oral zilnic, timp de 3 zile ca unic agent, sau intre 15-30 mg/m2 oral zilnic timp de trei zile in combinatie cu alti agenti antileucemici. In cancerul de san avansat schema recomandata pentru Zavedos ca unic agent este de 45 mg/m2, oral, doza unica, sau divizata pe parcursul a trei zile consecutive (15 mg/m2), urmand a fi repetata la fiecare 3 sau 4 saptamani in functie de recuperarea hematologica. In combinatie cu alti agenti citotoxici, se recomanda o doza unica de 35 mg/m2, oral. In cazul acestei scheme trebuie luat in consideratie statusul hematologic al pacientului si dozarea celorlalte citostatice. La pacientii cu afectiuni hepatice trebuie scazuta doza de Zavedos (vezi "Recomandari speciale"). Capsula trebuie inghitita intreaga cu apa, nu se suge, musca sau sfarama. Zavedos capsule poate fi luat si cu o mancare usoara