: Monoterapie: Pentru pacientii infectati cu virusul HIV, care au SIDA sau ARC, doza orala de Hivid recomandata este de 0,75 mg, la 8 ore (o doza zilnica de 2,25 mg). Intrucat absobtia zalcitabinei este oarecum mai redusa atunci cand se administeaza impreuna cu alimente, se recomanda ca Hivid sa nu se administreze in timpul mesei. Monitorizarea pacientilor: Inaintea inceperii tratamentului, se va efectua numaratoarea celulelor CD4 si se vor face evaluari neurologice pentru a stabili gravitatea bolii. Se vor efectua periodic analiza sangelui si examene clinice. Nivelul amilazei serice se va controla in cazul pacientilor cu nivel ridicat de amilaza, cu pancreatita, cu alcoolism in antecedente sau care sunt alimentati exclusiv parenteral, sau in cazul carora exista un risc marit de pancreatita. Se recomanda supravegherea atenta, pentru a observa orice modificare a functiei neurologice, mai ales in cazul pacientilor cu neuropatie periferica de orice etiologie (vezi Precautii). Adaptarea dozei: Pacientii care prezinta semne sau simptome moderate, pana la grave de neuropatie periferica (de exemplu amorteala, furnicaturi, hipoestezie, dureri sub forma de arsuri sau intepaturi in extremitatile inferioare sau pierderea senzatiei de vibratie sau a reflexului ahilian) vor trebui sa intrerupa tratamentul cu Hivid, mai ales daca aceste simptome sunt bilaterale si progresive, timp de mai mult de 72 ore. Atunci cand se intrerupe prompt tratamentul cu Hivid, neuropatia este in general reversibila, in cateva saptamani. Totusi, neuropatia poate persista timp de cateva luni, mai ales daca intreruperea medicatiei se face cu intarziere, iar neuropatia periferica asociata cu administrarea medicamentului Hivid se poate agrava chiar in conditiile intreruperii tratamentului. Durerile pot deveni deosebit de puternice, ceea ce face necesara administrarea de analgezice pe baza de narcotice, mai ales daca tratamentul cu Hivid nu este intrerupt la timp. Tratamentul cu Hivid poate fi reluat (la 50% din doza, adica 0,375 mg la 8 ore, 1 tableta) daca toate datele referitoare la neuropatia periferica arata o ameliorare a simptomelor, cel putin pana la nivel moderat. Daca se constata aparitia altor reactii clinice adverse moderate pana la grave, sau a unor anomalii grave, depistate in cursul testelor de laborator, se va intrerupe temporar tratamentul cu Hivid, pana cand reactiiile adverse dispar. Tratamentul cu Hivid va fi reluat cu 50% din doza initiala. Daca la aceasta doza reapar reactii adverse, se va intrerupe tratamentul. Dozele minime optime de Hivid pentru tratamentul pacientilor adulti cu SIDA sau ARC avansat nu au fost inca stabilite exact. Terapie asociata: Pentru pacientii adulti infectati cu virusul HIV care au SIDA sau ARC si la care numarul de celule CD4 este egal sau mai mic de 200 celule/mm3, schema de terapie asociata zilnica recomandata este de 1 comprimat a 0,75 mg de Hivid, administrat oral, concomitent cu 200 mg de Retrovir (doua capsule a 100 mg) la 8 ore (o doza zilnica totala de 2,25 mg Hivid si o doza zilnica totala de 600 mg de Retrovir). Monitorizarea pacientilor: In cazul terapiei asociate cu Hivid/ZDV, dozele vor fi adaptate pentru fiecare medicament, asa cum s-a indicat pentru administrarea ca monoterapie. La pacientii care prezinta toxicitate produsa de ZDV (de exemplu: anemie, granulocitopenie) se va intrerupe sau reduce doza de ZDV, in primul rand. In mod similar, pentru toxicitatea asociata cu administrarea de Hivid (de exemplu neuropatie periferica) se va intrerupe tratamentul sau se va reduce doza de Hivid. In cazul toxicitatilor grave sau a celor care persista dupa intreruperea tratamentului sau dupa reducerea dozei unuia dintre medicamente, administrarea celuilalt medicament va fi de asemenea intrerupta sau doza redusa. La pacientii cu insuficienta medulara, mai ales la pacientii cu afectiune HIV simptomatica avansata, se recomanda monitorizarea frecventa a indicilor hematologici, pentru a depista anemia sau granulocitopenia grava (vezi Precautii). La pacientii cu toxicitate hematologica, scaderea nivelului hemoglobinei poate aparea dupa 2 pana la 4 saptamani, iar granulocitopenia apare in general dupa 6-8 saptamani. Adaptarea dozei: In afara adaptarii dozelor mentionate mai sus, referitor la monoterapia cu Hivid, toxicitatile asociate cu administrarea medicamentului ZDV, ca de exemplu anemie grava (hemoglobina