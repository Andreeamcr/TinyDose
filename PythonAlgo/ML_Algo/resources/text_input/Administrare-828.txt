Doza zilnica individuala se va stabili pe baza dozarilor hormonale si a observatiei clinice. Recomandarile de dozare reprezinta din acest motiv numai linii directoare pentru terapia diverselor afectiuni tiroidiene. Daca medicul nu prescrie altfel, in general se recomanda urmatoarele doze: Adulti cu hipotiroidism: initial 1 comprimat Thyreotom pe zi; se creste doza la interval de 2 - 4 saptamani cu cate 1/2 comprimat pana la o doza de intretinere de 2 - 5 comprimate pe zi. Doza pentru copii in tratamentul de lunga durata depinde printre alti parametri, de greutatea corporala si de inaltimea copilului (se recomanda o doza de 2 - 2 comprimate pe zi). In gusa benigna, se recomanda o doza initiala de 1 - 2 comprimate, iar in tratamentul de lunga durata 3 - 6 comprimate pe zi. In profilaxia recidivei se recomanda 2 - 3 comprimate pe zi. Dupa strumectomia datorata unei tumori maligne, doza initiala va fi de 3 comprimate, iar in tratamentul de lunga durata se vor administra 6 comprimate. In toate cazurile, dozele administrate se vor individualiza functie de pacient. Intreaga doza zilnica se va inghiti cu mult lichid, dimineata pe nemancate, cu aprox. 30 min inainte de micul dejun. Pacientii cu afectiuni gastrice pot lua doza zilnica si dupa masa cu putin lichid. Medicamentul trebuie administrat regulat. La pacientii cu hipotiroidism sau dupa strumectomie datorata unei tumori maligne, tratamentul se va continua toata viata; in cazul unei strume benigne si in profilaxia recidivei, durata tratamentului poate fi de cateva luni sau ani sau se va administra toata viata.    