Doza zilnica optima de Sinemet trebuie determinata cu precautie pentru fiecare pacient in parte prin tatonari succesive.Tabletele de Sinemet 25/250 contin carbidopa si levodopa intr-un raport de 1:10 (Sinemet 25/250). Prin apasare, tabletele de Sinemet se pot rupe in jumatati. Aspecte generale: Doza trebuie stabilita individualizat, in functie de necesitatile fiecarui pacient, aceasta putand implica atat ajustarea cantitatii administrate per priza cat si a ritmului de administrare. Studiile efectuate au aratat ca dopa-decarboxilaza periferica este saturata cu carbidopa dupa administrarea unei doze de aproximativ 70-100 mg/zi. Pacientii care primesc o doza de carbidopa mai mica decat aceasta prezinta mai frecvent greata si varsaturi. Medicatia standard antiparkinsoniana, alta decat administrarea numai de levodopa, poate fi continuata in timpul administrarii de Sinemet, dar pot fi necesare ajustari ale dozelor. Posologia initiala uzuala: Doza initiala de Sinemet 25/250, este de o jumatate de tableta administrata o data sau de doua ori pe zi. Totusi, este posibil ca, pentru un numar insemnat de pacienti, aceasta doza sa nu furnizeze cantitatea necesara de carbidopa. Doza poate fi marita cu 1/2 de tableta pe zi sau la doua zile, pana la obtinerea raspunsului optim. Raspunsul apare dupa prima zi si, uneori, chiar dupa o singura doza. De obicei, efectul terapeutic maxim este obtinut intr-o perioada de sapte zile, comparativ cu saptamani sau luni, in cazul administrarii numai de levodopa. Transferul pacientilor tratati anterior cu levodopa: Deoarece atat raspunsul terapeutic cat si reactiile adverse apar mai rapid dupa administrarea de Sinemet decat dupa levodopa, pacientii trebuie monitorizati cu atentie in perioada de tatonare a dozei. Mai precis, miscarile involuntare apar mai rapid dupa administrarea de Sinemet decat dupa levodopa. Aparitia miscarilor involuntare poate necesita reducerea dozelor. La unii pacienti, blefarospasmul poate fi un semn precoce de supradozare. Tratamentul cu levodopa trebuie intrerupt cu cel putin 12 ore inainte de inceperea terapiei cu Sinemet (24 de ore pentru preparatele de levodopa cu eliberare controlata). Trebuie aleasa o doza zilnica de Sinemet care asigura aproximativ 20% din cantitatea de levodopa administrata anterior. Pentru majoritatea pacientilor tratati anterior cu doze de levodopa mai mari de 1500 mg, se recomanda administrarea unei tablete de Sinemet 25/250 de trei-patru ori pe zi. Tratamentul de intretinere: Terapia trebuie individualizata si ajustata in functie de raspunsul terapeutic dorit. Pentru inhibarea optima a decarboxilarii extracerebrale a levodopei trebuie administrate zilnic cel putin 70-100 mg de carbidopa. Daca este necesar, dozele de Sinemet 25/250 pot fi crescute cu o jumatate de tableta sau cu o tableta in fiecare zi sau la doua zile, pana la atingerea unui maxim de 8 tablete pe zi. Experienta cu doze de carbidopa mai mari de 200 mg/zi este limitata. Doza maxima recomandata: Doza maxima recomandata este de 8 tablete de Sinemet 25/250 (200 mg de carbidopa si 2 g de levodopa) pe zi. Pentru un pacient cu o greutate de 70 kg aceasta inseamna 3 mg/kg corp de carbidopa si 30 mg/kg corp de levodopa