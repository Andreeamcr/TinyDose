Este preferabil sa se evite administrarea medicamentului in timpul sarcinii. Nu este demonstrat ca omeprazolul trece in laptele matern. In cazul in care administrarea este absolut necesara este preferabila intreruperea alaptarii. Nu se recomanda micsorarea dozei uzuale pacientilor in varsta sau cu insuficienta renala sau hepatica. Ulcer gastric: 1 capsula (20 mg) pe zi. In caz de ulcer gastric vindecarea se obtine in curs de 4 saptamani, iar in caz de esec se prelungeste termenul inca 4 saptamani in cazurile in care pacientul nu raspunde la terapia obisnuita, se recomanda o doza de 2 capsule (40 mg) timp de 4 saptamani. Ulcer duodenal: 1 capsula (20 mg) pe zi. Pacientii cu ulcer duodenal se vindeca in mod obisnuit in 2 saptamani, iar cand nu se obtine vindecarea se prelungeste tratamentul inca 2 saptamani. Esofagita de reflux: 1 capsula (20 mg) pe zi. In majoritatea cazurilor vindecarea se obtine in 4 saptamani, iar in caz de esec se prelungeste tratamentul inca 4 saptamani. Pacientilor care nu raspund la aceasta terapie li se administreaza 2 capsule (40 mg) zilnic timp de 8 saptamani. Sindromul Zollinger-Ellison: se administreaza initial 3 capsule (60 mg) doza unica orala, durata administrarii ajustandu-se de la caz la caz. Majoritatea pacientilor raspund la o doza zilnica cuprinsa intre 1-6 capsule (20-120 mg). Cand este necesara o doza zilnica mai mare de 4 capsule (80 mg), aceasta se va diviza in doua prize.    