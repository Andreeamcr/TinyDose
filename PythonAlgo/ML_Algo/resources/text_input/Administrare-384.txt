Calculul dozelor de Hydrea (hidroxiuree) trebuie sa porneasca de la greutatea reala sau de la cea ideala a pacientului, si anume de la aceea dintre ele care este mai mica. Asocierea hidroxiureei cu alti agenti mielosupresori poate necesita ajustarea dozelor. Nota: Daca pacientul prefera, sau nu poate inghiti capsule, continutul capsulelor poate fi golit intr-un pahar cu apa si inghitit imediat. Este posibil ca excipientii din capsule sa nu se dizolve si sa pluteasca la suprafata. Tumori solide: Terapie intermitenta - 80 mg/kg corp, per os, in doza unica, o data la fiecare 3 zile. Terapie continua - 20-30 mg/kg corp, per os, intr-o doza unica zilnica. Administrarea intermitenta ofera avantajul reducerii toxicitatii (de exemplu, depresia medulara). Pacientii tratati dupa aceasta schema au necesitat rareori o intrerupere completa a terapiei din cauza toxicitatii. Asocierea cu radioterapia (carcinom al capului si gatului sau al colului uterin): 80 mg/kg corp per os, in doza unica, o data la 3 zile. Administrarea hidroxiureei trebuie inceputa cel putin cu 7 zile inaintea inceperii iradierii si trebuie continuata in timpul radioterapiei, precum si ulterior, atata timp cat pacientul este tinut sub observatie adecvata si nu prezinta reactii adverse severe sau neobisnuite. Iradierea trebuie administrata la doza adecvata respectivei situatii terapeutice; de obicei, nu este necesara reducerea dozelor de iradiere cand se administreaza concomitent hidroxiureea. Leucemia cronica mielocitara rezistenta: Terapia continua - 20-30 mg/kg corp administrate oral in doza unica zilnica. Perioada adecvata pentru evaluarea eficacitatii antineoplazice a hidroxiureei este de 6 saptamani de terapie. Cand raspunsul clinic este semnificativ, terapia trebuie continuata pe termen nedefinit. Terapia trebuie intrerupta daca leucocitele scad sub 2 500/mm3 sau trombocitele scad sub 100 000/mm3. In aceste cazuri, numaratoarea trebuie verificata dupa 3 zile si terapia poate fi reinceputa cand numarul creste semnificativ catre valorile normale. Deoarece normalizarea hematopoiezei este prompta, de obicei nu trebuie omise decat cateva doze. In timpul terapiei cu hidroxiuree combinata cu radioterapie, daca nu s-a obtinut o normalizare hematopoietica prompta numai prin intreruperea medicamentului, radioterapia poate fi si ea intrerupta. Totusi, necesitatea amanarii iradierii a fost rara; radioterapia a fost continuata, de obicei, cu tehnica si dozele recomandate. Anemia, daca apare, trebuie corectata fara intreruperea terapiei cu hidroxiuree. Deoarece hematopoieza poate fi compromisa de o iradiere mai intensiva sau de alti agenti antineoplazici, se recomanda ca hidroxiureea sa fie administrata cu precautie la pacientii care au fost supusi recent unei radioterapii intensive sau chimioterapii cu alte medicamente citotoxice. Durerea sau disconfortul datorate inflamatiei mucoaselor in zona iradiata sunt controlate, de obicei, cu anestezice locale sau analgezice orale. Daca reactia este severa, terapia cu hidroxiuree poate fi intrerupta temporar. Daca reactia este extrem de severa, doza de iradiere poate fi si ea temporar amanata. Totusi, foarte rar a fost necesara intreruperea acestor terapii. Tulburarile gastrice severe, cum ar fi greata, varsaturile si anorexia, ca urmare a terapiei combinate, pot fi de obicei controlate prin intreruperea temporara a administrarii hidroxiureei; rareori a fost necesara si intreruperea iradierii. Pentru manipularea in conditii corespunzatoare a medicamentelor antineoplazice (inclusiv aruncarea cantitatilor neutilizate) trebuie respectata legislatia in vigoare.Farmacologie clinicaMecanismul de actiune: Mecanismul prin care hidroxiureea produce efectele sale citotoxice nu este cunoscut exact. Studii efectuate pe culturi de tesuturi, precum si la sobolan si la om sustin ipoteza ca hidroxiureea produce o inhibare imediata a sintezei ADN, fara a interfera cu sinteza ARN sau a proteinelor. Aceasta ipoteza explica de ce, in anumite conditii, hidroxiureea poate induce efecte teratogene. Pentru a explica cresterea eficacitatii hidroxiureei in cazul administrarii concomitente cu iradierea in carcinomul cu celule scuamoase (epidermoid) al capului si gatului, au fost postulate trei mecanisme. Studii in vitro efectuate pe celule de hamster sugereaza ca hidroxiureea este letala pentru celulele in stadiul S, in mod normal radiorezistente, si opreste evolutia altor celule aflate in stadiul G1 sau stadiul de pre-sinteza ADN, cand ele sunt cel mai sensibile la efectele iradierii. Al treilea mecanism de actiune a fost presupus pe baza studiilor in vitro pe celule HeLa: se pare ca hidroxiureea, prin inhibarea sintezei ADN, impiedica procesul normal de reparare a celulelor afectate (dar nu distruse) prin iradiere, aceasta ducand la scaderea duratei lor de supravietuire; sinteza ARN sau a proteinelor nu au suferit modificari