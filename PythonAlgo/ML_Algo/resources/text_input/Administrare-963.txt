Sertralina se va administra o data pe zi, dimineata sau seara. Tabletele de sertralina pot fi administrate indiferent de orarul meselor. Doza terapeutica uzuala pentru tratamentul depresiei este de 50 mg pe zi. Pentru tratamentul sindromului obsesiv-compulsiv si cel al atacului de panica doza minima de sertralina este de 50 mg pe zi. Totusi, tratamentul atacului de panica trebuie inceput cu 25 mg pe zi si crescut la 50 mg pe zi dupa o saptamana. S-a demonstrat ca aceasta schema de tratament reduce incidenta efectelor adverse caracteristice initierii tratamentului atacului de panica. Doza zilnica pentru toate indicatiile poate fi crescuta cu 50 mg in decurs de cateva saptamani. Doza maxima recomandata de sertralina este de 200 mg pe zi. Instalarea efectului terapeutic se poate observa dupa 7 zile. Uneori sunt necesare perioade mai lungi, mai ales in cazul sindromului obsesiv-compulsiv. In timpul unei terapii de intretinere de durata, dozajul trebuie mentinut la cel mai scazut nivel eficient, cu ajustari ulterioare, in functie de raspunsul terapeutic. Ca si in cazul altor medicamente, sertralina trebuie administrata cu atentie la pacientii cu insuficienta renala sau hepatica (a se vedea " Precautii"). Folosirea la copii. Siguranta si eficienta administrarii de sertralina la copii nu au fost pe deplin stabilite. In studii clinice pe pacienti cu varste cuprinse intre 6 si 17 ani cu diagnostic de depresie sau sindrom obsesiv-compulsiv, sertralina a avut un profil farmacocinetic similar cu cel observat la adulti. Folosirea la varstnici. Aceleasi doze ca la pacientii tineri pot fi folosite si la cei varstnici