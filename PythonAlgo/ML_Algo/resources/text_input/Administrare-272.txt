Crema, respectiv unguentul cu Fluocinolon sau Fluocinolon N, se aplica in strat subtire, pe zona afectata a pielii, repetandu-se aplicatia de 2-3 ori pe zi, dupa necesitate. Crema simpla cu Fluocinolon se poate aplica si sub pansament oclusiv (care se schimba la 1-4 zile) in dermatozele cronice uscate. In aceste cazuri zona cutanata, acoperita cu crema (de exemplu, la membre) se izoleaza de mediu cu ajutorul unei folii din material plastic care se fixeaza pe pielea sanatoasa, cu banda adeziva sau cu o fasa. Se evita folosirea benzilor adezive la bolnavii cu dermatite eczematiforme, care prezinta frecvent iritatii in zonele cutanate de contact cu adezivele