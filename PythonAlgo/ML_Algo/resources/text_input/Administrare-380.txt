Tratamentul trebuie efectuat de catre un oncolog cu experienta. Dozarea trebuie adaptata fiecarui pacient in parte in mod individual. In cazul monoterapiei la adulti, cea mai uzuala schema terapeutica se bazeaza pe administrari fractionate. In absenta unor indicatii individualizate, urmatoarele recomandari pot servi drept ghid. In general Holoxan se administreaza intravenos in doze divizate de 1,2 - 2,4 g/m2 suprafata corporala (pana la 60 mg/kg corp) zilnic, timp de 5 zile consecutiv (durata acestor perfuzii este de 30 - 120 min, depinzand de volumul de perfuzat. Holoxan poate fi administrat si in doza unica, de obicei sub forma de perfuzie prelungita timp de 24 ore. Doza administrata este de 5 g/m2 suprafata corporala (125 mg/kg corp) si nu trebuie sa depaseasca 8 g/m2 suprafata corporala (200 mg/kg corp) pe ciclu terapeutic. Administrarea in doza unica poate produce efecte hemato-, nefro-, uro- si neurotoxice crescute. Se va acorda o deosebita atentie solutiei de ifosfamida, care nu va trebui sa depaseasca 4%. In terapia combinata cu alte citostatice, dozele de ifosfamida trebuie adaptate tipului de schema terapeutica. Observatii: Datorita urotoxicitatii sale, ifosfamida trebuie administrata in principiu impreuna cu mesna. Alte forme de toxicitate, precum si efectele ifosfamidei nu sunt influentate de administrarea de mesna. In cazul aparitiei micro- si/sau macrohematuriei pe parcursul tratamentului cu ifosfamida, administrarea acesteia se va intrerupe pana la recuperarea pacientului din acest punct de vedere. Datorita faptului ca efecul citostatic al ifosfamidei se manifesta numai dupa activarea hepatica, nu exista pericolul aparitiei leziunilor tisulare in cazul administrarilor accidentale paravenoase