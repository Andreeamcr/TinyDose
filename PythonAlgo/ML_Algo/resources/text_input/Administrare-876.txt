Adulti: In general dozele variaza intre 150 si 300 mg/zi. Capsulele se adminisreaza cu o cantitate mica de lichide. Ulcerul gastric si duodenal: 150 mg de 2 ori/zi - dimineata si seara inainte de culcare, independent de mese, timp de 4 saptamani. In ulcerul duodenal se poate folosi o singura priza de 300 mg (doua capsule) la culcare. In majoritatea cazurilor vindecarea apare dupa 4 saptamani de tratament. Acesta poate fi prelungit pana la 8 saptamani in caz de nevoie. Pentru un ulcer consecutiv unui tratament cu antiinflamatoare, durata terapiei cu ranitidina este in general de 8 saptamani. La pacientii cu antecedente de ulcer recidivant se impune un tratament de intretinere de 150 mg/zi, dupa masa de seara, timp de 12 luni. Esofagita de reflux: 150 mg de 2 ori /zi (dimineata si seara) timp de 8-12 saptamani. Sindromul Zollinger Ellison: tratamentul se va incepe cu 150 mg de 3 ori/zi. In continuare dozele pot fi crescute la 600-900 mg /zi, in 4 -6 prize. Copii: Experienta clinica fiind limitata in cazul copiilor, tratamentul va fi efectuat sub stricta supraveghere medicala. Se recomanda pentru ulcerul gastric si cel duodenal 2mg/kg corp/zi, cu o doza maxima de 300 mg/zi. In caz de insuficienta renala: Ranitidina fiind excretata pe cale renala, o insuficienta renala severa cu clearance creatininic mai mic de 50 ml/min duce la o crestere a nivelului seric al acesteia. Se recomanda ca dozele zilnice sa nu depaseasca 150 mg. In cazuri de dializa peritoneala sau hemodializa, o doza suplimentara de 150 mg de ranitidina va fi administrata imediat dupa dializa