Doza se stabileste individual, in functie de varsta, de greutate corporala, de statusul fizic si patologic al pacientului, de administrarea altor medicamente si de tipul interventiei chirurgicale si anesteziei. Se poate administra intramuscular, intravenos si in perfuzie. Daca se administreaza in perfuzie, trebuie sa se tina seama ca este incompatibil cu tiopentan, methohexiton si propanidid. La pacientii varstnici sau cu stare de sanatate precara, este necesara reducerea dozei initiale. Pentru a preveni bradicardia, se recomanda administrarea i.v. a unei doze mici de anticolinergic, chiar inainte de administrarea anestezicului. Droperidolul poate fi administrat pentru a preveni aparitia greturilor si varsaturilor. Utilizarea ca analgezic aditional, in anestezia generala: Doze mici: 0,002 mg/kg corp i.m. sau i.v. Dozele mici de fentanyl se utilizeaza in interventiile chirurgicale de scurta durata, dar dureroase. Doze moderate: 0,002 - 0,02 mg/kg corp i.m. sau i.v. In interventii chirurgicale complicate, sunt necesare doze mai mari. Durata efectului depinde de doza. Doze mari: 0,02 - 0,05 mg/kg corp i.v. In cazul interventiilor chirurgicale majore sau de lunga durata, cand stress-ul operator poate fi periculos pentru bolnav, efectul acestui stress poate fi diminuat prin combinarea de fentanyl, 0,02 - 0,05 mg/kg corp, cu amestecul N2O : O2. In cursul interventiei chirurgicale, pot fi utilizate doze aditionale de 0,025 - 0,25 mg/kg corp (0,5 - 5 ml), in functie de necesitatile pacientului si de durata interventiei chirurgicale. Dupa administrarea de fentanyl in doze mari (0,02 - 0,05 mg/kg corp), este necesara respiratie artificiala postoperatorie si observarea pacientului, pentru prevenirea eventualei depresii respiratorii postoperatorii. Utilizarea ca anestezic: In cazul in care diminuarea stress-ului operator este deosebit de importanta, se administreaza, i.v. fentanyl, 0,05 - 0,1 mg/kg corp, in combinatie cu oxigen si cu un relaxant muscular. Aceasta tehnica nu necesita administrarea unui alt agent anestezic. Pentru obtinerea anesteziei dorite, doza poate fi marita pana la 0,15 mg/kg corp, daca este necesar. Astfel de doze mari pot fi necesare in interventiile chirurgicale pe cord deschis si in alte interventii chirurgicale majore in care este necesara protectia miocardului de cresterea marcata a necesarului de oxigen. Analgezia cu neuroleptice: Se administreaza 0,2 - 0,6 mg i.v., in functie de sensibilitatea individuala, in doze fractionate, cu posibilitatea observarii concomitente a ritmului respirator. Utilizarea la varstnici: Ca si in cazul altor derivati opioizi, doza va fi redusa la pacientii varstnici sau la cei cu stare de sanatate precara. Utilizarea la copii: Intre 2 si 12 ani, doza administrata pentru inducerea sau mentinerea anesteziei este de 0,002 - 0,003 mg/kg corp i.m. Compatibilitati: Poate fi diluat in solutie de clorura de sodiu sau in perfuzie intravenoasa cu glucoza. Solutia preparata va fi utilizata in urmatoarele 24 de ore