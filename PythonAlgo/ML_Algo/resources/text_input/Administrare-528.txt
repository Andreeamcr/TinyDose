Doza se va adapta pacientilor in mod individual, pe baza testelor periodice ale glicozuriei si ale glicemiei. In general, glicemia normala poate fi controlata cu doze variind intre 2,5 si 20 mg de Minidiab (1/2 comprimat-4 comprimate/zi). Pacienti tratati pentru prima data: se incepe cu 1/2 comprimat sau 1 comprimat/zi si se creste doza pana la normalizarea glicemiei. Pacientii tratati anterior cu hipoglicemiante orale: doza depinde de statusul clinico-metabolic al fiecarui pacient si de tipul de tratament hipoglicemiant administrat anterior. In orice caz se incepe cu doze mici ce se vor creste treptat pana la obtinerea unei valori satisfacatoare a glicemiei. Acesti pacienti necesita o supraveghere atenta si uneori se recomanda o scurta pauza intre sfarsitul tratamentului anterior si inceputul tratamentului cu Minidiab. Pacientii tratati cu insulina: in anumite cazuri, Minidiab permite reducerea administrarii zilnice de insulina; totusi, in timpul primei perioade de tratament, este necesar controlul frecvent al glicemiei pacientului. Doza zilnica de Minidiab trebuie fractionata in doua sau mai multe prize, inainte de mesele principale