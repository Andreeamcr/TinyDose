Fluoro-uracil Roche poate fi administrat fie sub forma de perfuzie i.v., fie prin injectare i.v. Prin administrare parenterala, doza zilnica totala nu trebuie sa depaseasca 1 g. Doza uzuala: Tratament initial: Perfuzare: 15 mg/kg corp sau 600 mg/m3 pe zi (nu mai mult de 1 g per doza) in perfuzie intravenoasa, timp de patru ore. Continutul a 3 fiole a cate 5 ml poate fi diluat in 250 ml de: NaCl 0,9%, dextroza 5%, dextroza 10%, dextroza 2,5% + clorura de sodiu 0,45%, solutie Ringer, solutie Hartmann, sau Macrodex 6% in dextroza. Solutia trebuie utilizata in decurs de opt ore de la preparare. Perfuzarea se repeta zilnic, pana la aparitia primelor efecte secundare (stomatita, diaree, leucopenie si/sau trombocitopenie) dupa care, se intrerupe tratamentul. Odata cu remisia efectelor secundare gastrointestinale, cu cresterea numarului de leucocite la 3 000-4 000/mm3 si a numarului de trombocite la 80000-100000/mm3, doza trebuie ajustata pentru tratamentul de intretinere (vezi mai jos). Injectare: 12 mg/kg corp sau 480 mg/m2 pe zi, in injectii intravenoase lente, trei zile consecutiv. Daca nu intervin simptome de toxicitate (stomatita, diaree, leucopenie si/sau trombocitopenie), se administreaza 6 mg/kg corp sau 240 mg/m2 in zilele 5, 7 si 9, cu conditia neaparitiei semnelor de toxicitate in acest interval. Daca tratamentul este bine tolerat, se recomanda trecerea la tratamentul de intretinere; in caz contrar, trebuie asteptata remisia efectelor secundare de mai sus, inainte de administrarea dozelor ulterioare. Administrarea injectabila in bolus trebuie evitata. Regim alternativ: 15 mg/kg corp sau 600 mg/m2 o data pe saptamana, prin injectare i.v. sau sub forma de capsule. In cele mai multe cazuri, efectele secundare sunt usoare. Dupa remisia acestora, se poate trece la tratamentul de intretinere. Tratament de intretinere: Injectare: 5-10 mg/kg corp sau 200-400 mg/m2 i.v., o data pe saptamana. Tratament oral: 15 mg/kg corp sau 600 mg/m2. Desi simptomele unor reactii adverse sunt rare, acestea constituie factorul limitant in cursul tratamentului. Instructiuni posologice speciale: Primul ciclu de tratament se va administra in spital sau sub supravegherea unui specialist. Doza orala zilnica va fi administrata intr-o singura priza; nu se va fractiona in doze mai mici. Daca functia hematopoietica este afectata (leucocite sub 4 000/mm3, trombocite sub 100 000/mm3) sau daca exista o alterare severa a functiei hepatice sau renale, sau dupa o pierdere ponderala importanta, doza trebuie redusa cu o treime, pana la o jumatate. La pacientii obezi, sau la care edemele, ascita sau alte tipuri de retentie lichidiana au determinat o crestere ponderala, dozele trebuie raportate la greutatea sau la suprafata corporala normala a pacientului. Aministrarea de Fluoro-uracil Roche se va intrerupe imediat daca se manifesta oricare dintre urmatoarele simptome: Reactii adverse gastrointestinale, de exemplu stomatita, mucozita, diaree sau voma severe, ulceratii sau sangerari gastrointestinale; reactii adverse hematologice: leucocite sub 3000/mm3, trombocite sub 80 000/mm3; Reactii adverse la nivelul sistemului nervos central sau periferic, inclusiv ataxie si tremor; Reactii adverse de natura cardiaca. Terapia nu va fi reluata pana cand nu dispar efectele secundare. In general, decizia de a relua tratamentul se ia in functie de gradul de remisie a toxicitatii si de starea pacientului. In cazurile de manifestare a unor reactii adverse grave de natura gastrointestinala, cardiaca sau neurologica, nu se recomanda, in general, reluarea tratamentului cu Fluoro-uracil Roche. Tratament asociat: In cazul asocierii Fluoro-uracil Roche cu alte citostatice care au acelasi gen de efecte secundare sau cu radioterapie, dozele recomandate trebuie reduse corespunzator. Fluoro-uracil Roche poate fi administrat si in perfuzie continua cu durata de 24 ore (5-7,5 mg/kg corp sau 200-300 mg/m2 pe zi), dar trebuie tinut cont de faptul ca durata de viata a solutiei este doar de 8 ore. Durata tratamentului: Durata tratamentului trebuie stabilita de catre un specialist, in functie de tipul si evolutia bolii