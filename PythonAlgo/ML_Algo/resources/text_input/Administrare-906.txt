Nota: Recipientele si instrumentele din material plastic de tip acrilic sau ABS (un polimer compus din acrilonitril, butadiena si stiren) au prezentat crapaturi si scurgeri de solutie in contact cu solutia nediluata de Vepesid. Acest incident nu s-a produs cu solutia diluata de Vepesid. Doza uzuala de Vepesid este de 50-100 mg/m2/zi, in zilele I-V sau 100 mg/m2 in zilele I, III si V, la intervale de 3-4 saptamani, in asociatie cu alte medicamente aprobate in afectiunea tratata. Dozele trebuie adaptate in functie de efectul mielotoxic al altor medicamente asociate sau de efectul radioterapiei sau chimioterapiei anterioare, care ar fi putut duce la compromiterea hematopoiezei. Precautii de administrare: S-au descris cazuri de hipotensiune la administrarea rapida a medica-mentului si de aceea se recomanda ca administrarea solutiei de Vepesid sa se faca pe durata a 30-60 minute. In unele cazuri, pot fi necesare durate mai lungi ale perfuziei, in functie de toleranta pacientului. Vepesid nu va fi administrat in injectii intravenoase in bolus. Ca si in cazul altor compusi cu potential toxic, manipularea si prepararea solutiei de Vepesid trebuie facute cu deosebita atentie. Se pot produce reactii cutanate asociate expunerii accidentale la Vepesid. Se recomanda utilizarea manusilor. Daca solutia de Vepesid vine in contact cu pielea sau mucoasele, acestea trebuie spalate imediat cu apa si sapun. Nota: Pentru manipularea in conditii corespunzatoare a medicamentelor antineoplazice (inclusiv aruncarea cantitatilor neutilizate) trebuie respectata legislatia in vigoare. Prepararea solutiei pentru administrare intravenoasa: Inainte de administrare, Vepesid injectabil trebuie diluat in solutii sterile, fie de Glucoza 5%, fie de Clorura de sodiu 0,9% pentru a realiza o concentratie finala de 0,2-0,4 mg/ml. In solutiile mai concentrate se formeaza cristale la agitare timp de 5 minute si nu se vor administra. Vepesid diluat pana la 0,4 mg/ml si administrat printr-o linie de perfuzie conectata la o pompa peristaltica poate precipita in tubulatura. Inainte de administrare, medicamentele cu administrare parenterala trebuie controlate vizual pentru a observa prezenta impuritatilor si modificarile de culoare, ori de cate ori solutia si recipientul permit aceasta