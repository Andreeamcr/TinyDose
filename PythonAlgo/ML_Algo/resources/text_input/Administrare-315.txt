Trebuie individualizata, ajustand si schimband doza in spitale sau sectii ambulatorii speciale. Doza uzuala: la pacientii care nu au fost in prealabil tratati cu un antidiabetic oral, doza initiala este de 2,5 mg zilnic (1/2 tableta), luat inainte de micul dejun; in cazul unui mic dejun redus, doza se ia inainte de masa de pranz. Daca dupa 3-5 zile, aceasta doza se dovedeste eficienta, se va continua cu tratamentul de intretinere. Daca efectul nu este suficient, doza poate fi crescuta saptamanal cu 2,5 mg administrata dimineata. Doza maxima zilnica este de 15 mg (in mod exceptional 20 mg). Doze de pana la 10 mg zilnic se vor lua in priza unica, dimineata; dozele mai mari vor fi administrate in doua prize. Cand se trece de la un alt antidiabetic oral la Gilemal, acesta poate fi administrat imediat, in doze de 2,5 mg sau (mai frecvent) 5 mg zilnic. Doza zilnica poate fi crescuta cu 2,5 mg la intervale de 3-5 zile. Daca in ciuda dietei adecvate si a administrarii dozei zilnice maxime, efectul nu este satisfacator, se recomanda tratamentul combinat cu biguanide. Trecerea de la tratamentul cu insulina trebuie sa se faca in spital, sub control medical strict. In cazul dozelor zilnice mici de insulina, tratamentul poate fi intrerupt imediat; daca dozele sunt moderate, trecerea trebuie efectuata treptat, dupa modelul descris anterior